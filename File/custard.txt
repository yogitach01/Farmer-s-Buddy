जमिनीची निवड
जमीन ही मध्यम भारी तसेच एक मीटर खोल व उत्तम निच-याची असावी.
फार हलकी व अति भारी तसेच चिवट जमिनीत मोसंबी लागवड कस्त नये.
जमिनीत मुरुम चुन्याचे प्रमाण १० टक्क्यांपेक्षा जास्त असू नये. ज्या जमिनीत चुनखडीचे प्रमाण जास्त असते, त्या जमिनीत सूक्ष्म अन्नद्रव्यांची कमतरता आढळते.
जमिनीचा सामू६.५ ते ८.0 एवढा असावा.
चोपण, क्षारयुक्त, पाणथळ जमिनीत मोसंबी लागवड करू नये. प्रमाण 0.१ पेक्षा कमी असावे.
हवामान
कमी पावसाच्या हवामानात मोसंबीची वाढ उत्तम प्रकारे होते.

सुधारित जातीची निवड
न्युसेलर
अनेक सुधारित जाती वेगवेगळ्या भागांसाठी व अधिक न्युसेलर या जातीची उत्पादनक्षमता अधिक असल्याने ही जात उपयुक्त मानली जाते.
फळांची साल घट्ट, पातळ, चमकदार चोपडी असल्यामुळे फळांचा आकर्षकपणा वाढतो; त्यामुळे बाजारात अधिक भाव मिळतो तसेच फळे तोडणीनंतर जास्त दिवस टिकतात.
रंगपूर खुटावरील झाडे विषाणुजन्य रोगांना प्रतिकारक्षम जास्त काळ व जातीचे आयुष्यही जास्त असते.
सालगुडी
फळे एकसारख्या आकाराची असतात.
रसाचे प्रमाण न्युसेलरपेक्षा जास्त आहे.
फळातील साखर व आम्ल प्रमाण निसर्गत: संतुलित राहत असल्यामुळे रस अधिक स्वादिष्ट लागतो.
फळांचा दर्जा मोठ्या प्रमाणावर चांगला असतो. ३५ अंश सें. तापमान व अधिक काळ राहिल्यास बुरशीजन्य रोगांचा प्रसार झपाट्याने होतो. चांगली व उत्तम प्रतीची मोसंबी फळे तयार होण्यासाठी आर्द्रतेचे प्रमाण ६५ टक्क्यांपेक्षा जास्त नसावे. भरपूर सूर्यप्रकाशात मोसंबी वाढ चांगली होऊन फळेही लवकर तयार होऊन आकार वाढतो.

कलमांची निवड
मोसंबीची कलमे सरकारी किंवा नोंदणीकृत रोपवाटिकेतून खरेदी करावीत.
मोसंबी कलमे रंगपूर खुटावरील घेण्याचा प्रयत्न करावा.
कलमे सरळ वाढलेली जोमदार, रोगमुक्त असावीत.
कलमांची उंची ही जमिनीपासून २ ते ३ फूट असावी.
डोळा भरलेला भाग हा २० ते ३० सेंमी. जमिनीपासून उंच असावा.
लागवड़
लागवडीसाठी तयार केलेल्या खडुयामध्ये चांगले कुजलेले शेणखत १५ ते २० किलो सिंगल सुपर फॉस्फेट १ किलो तसेच १oo ते १५० ग्रॅम कार्बोरील भुकटी १० टक्के खडे जमिनीच्या पृष्ठभागावरील चांगल्या मातीत किंवा गाळाची माती मिश्रणाने भरावेत व जमिनीपासून १० ते १५ सेंमी. उंच भरावेत.
कलमांचा जोड जमिनीपासून २० ते २५ सें.मी. उंच ठेवावा. कलमांची लागवड सायंकाळी किंवा सूर्यास्तापूर्वी करावी.
कलम लावल्यानंतर मुळाभोवती माती चांगली दाबून घ्यावी, जेणेकरून माती पोकळ राहणार नाही. कलमांच्या डोळ्याची दिशा वा-याच्या दिशेस ठेवावी.
कलमांची लागवड करताना ०.२ टक्के तीव्रतेच्या बुरशीनाशक द्रावणात ३ मिनिटे बुडवून ठेवावीत.
पाणी व्यवस्थापन
सिंचनाचे पाणी झाडाच्या खोडापर्यंत जाणार नाही, याची काळजी घेणे आवश्यक आहे. त्यासाठी दुहेरी रिंगण पद्धतीने मोसंबीस पाणी द्यावे. या पद्धतीत झाडाच्या बुंध्याजवळ २ फूट लांब आणि २ फूट रुंद आकाराचे चौकोनी अळे करावे व दुसरे अळे ४ ते ६ फूट रुंद आकाराचे करावे. त्यामुळे पाण्याचा संपर्क झाडाच्या बुंध्याशी येणार नाही. ठिबक पद्धतीने मोसंबी बागेस पाणी व खते दिल्यास अधिक फायदेशीर ठरते.
अांतरपिके
मोसंबी बाग लागवडींनंतर त्यात आंतरपिके घेताना ज्वारीसारखी विपरीत परिणाम होऊन मोसंबीचे आयुष्य कमी होते. मोसंबी बागेचे आयुष्यमान वाढविण्यासाठी आंतरपीक घेताना खालील घटकांचा विचार करावा

लागवडींनंतर तीन वर्षांपर्यंत आंतरपिके घ्यावीत. आंतरपिके आणि मोसंबींची पाण्याची गरज सारखी असावी.
आंतरपिके ही जमिनीची सुपीकता वाढविणारी असावीत. उदा. मूग, चवळी, वाटाणा, उडीद व हिरवळींची खते घेऊन ती जमिनीत गाड़ावीत,
मोसंबी बागेत ज्वारी, कापूस, बाजरी, ऊस, मूग उंच वाढणारी पिके आंतरमशागत : मर रोग चुकीच्या मशागत पद्धतीमुळेदेखील होतो. विशेषतः वखर/कुळव वापरावा. जेणेकरून कुळवाचे खोड झाडाच्या बुंध्यात किंवा फांदीस लागणार नाही. झाडाला जखम होणार नाही.
बहार धरतानाची काळजीउत्पादन घेण्यास सुरवात करण्यापूर्वी झाडांची नियमित व जोमदार वाढ होणे आवश्यक आहे, फळधारणा सुरू झाल्यानंतर पहिल्या वर्षी झाडावरील सर्व फुले व फळे काढून टाकावीत. मोसंबीची फूलधारणा होण्यापूर्वी मोसंबीच्या झाडांना विश्रांतीची आवश्यकता असते, त्यासाठी पाण्याचा ताण द्यावा. ही विश्रांती नैसर्गेिकरीत्या मिळत नसल्याने कृत्रिमरीत्या बहार धरण्याची प्रक्रिया करावी लागते; अन्यथा मोसंबीच्या झाडांना वर्षभर सतत फुले येतात. तीन बहारांपैकी मृग अथवा आंबे बहार पाण्याच्या उपलब्धतेनुसार धरावा.
आवश्यक हवामान व जमीन:

कोरडे व उष्ण हवामान सिताफळाच्या झाडांच्या व फळांच्या वाढीसाठी पोषक आहे. महाराष्ट्रातील हवामानाचा विचार करता, सिताफळाची लागवड होण्यास भरपूर वाव आहे. ह्या फळपिकामध्ये पाण्याचा आणि उष्णतेचा तान सहन करण्याची क्षमता आहे. उष्ण व कोरड्या हवामानातील सिताफळे चवीला गोड आणि उत्कृष्ट दर्जाची, गुणवत्तेच्या बाबतीत सरस ठरतात असा अनुभव आहे. मोहोराच्या काळात कोरडी हवा आवश्यक असते. पावसाळा सुरु झाल्याखेरीज झाडांना फळधारणा होत नाही. साधारणपणे झाडाच्या वाढीसाठी 500-750 मिमि पाऊस आवश्यक असतो. कडक थंडी व धुके या पिकाला मानवत नाही.

सिताफळाची लागवड ही अवर्षणग्रस्‍त भागासाठी शिफारस केली असल्‍यामुळे हे फळझाड कोणत्‍याही जमिनीत येऊ शकते. अगदी खडकाळ रानापासून ते रेताड जमिनीत सुध्‍दा सिताफळाचे झाड वाढू शकते. अत्‍यंत हलक्‍या माळरानात जशी सिताफळाची वाढ चांगली होत, तशीच ही झाडे शेवाळयुक्‍त जमिनीत गाळमिश्रीत जमिनीत, लाल जमिनीत तसेच अगदी विस्‍तृत प्रकारच्‍या जमिनीतही निकोपपणे वाढतात. मात्र भारी, काळी, पाणी साठवून ठेवणारी अल्‍कलीयुक्‍त जमिनी या फळझाडाला अयोग्‍य ठरतात.

 



सुधारित जाती:

सिताफळाच्‍या विविध 120 प्रजाती असून त्यामध्ये सहा प्रजाती महत्त्वाच्या आहेत. त्या सहा मध्ये सीताफळ, रामफळ, हनुमानफळ, लक्षमनफळ इ. आहेत. यामध्ये सीताफळ हे सर्वात जास्त पापुलर आहे. अधिक उत्‍पादनासाठी अनेक जाती आहेत. बाळानगर, अर्का सहान-संकरित जात (हस्त परागीकरण करणे आवश्यक आहे), फुले पुरंदर, फुले जानकी, NMK-1, एनोना हायब्रीड नं. 2 धारूर 3, 6 ऑयलॅड जेम्‍स, पिंक बुलक्‍स हाई, एर्टिमोया वॉशिंग्‍टन 10705, वॉशिंग्‍टन 98787 इ. जातीची शेतकरी लागवड करू शकतात.

लागवड:

सिताफळाच्या लागवडीसाठी पावसाळ्यापुर्वी मे महिन्यात 0.60×0.60×0.60 मीटर आकाराचे खड्डे जमिनीचा मगदूर पाहून घ्यावे.
5×5 मीटर अंतरावर खड्डे घ्यावेत. या अंतराने लागवड केल्यास हेक्टरी 400 झाडे बसतात आणि लागवड जर 4X4 मीटर वर केल्यास 50 % अधिक झाडे बसतात (625 झाडे/हेक्टरी)
हे खड्डे पावसाळ्यापूर्वी चांगले कुजलेले शेणखत, सिंगल सुपर फोस्फेट पोयटा मातीसह भरावेत.
थायमेट 10 जी बांगडी पध्दतीने वापरण्यात यावे.
यासाठी हेक्टरी अर्धा टन शेणखत, 200 किलो सिंगल सुपर फोस्फेटची आवश्यकता आहे.
अशा प्रकारे खड्डे भरल्यानंतर झाडाची लागवड (जुलै-ऑगस्ट) पावसाळ्यात करावी.
खत व्यवस्थापण:

सिताफळाच्या झाडांना सहसा नियमितपने खते दिली जात नाहीत. परंतु मोठे व चांगले उत्पादन येण्यासाठी पावसाळा सुरु झाल्याबरोबर प्रत्येक झाडाला २ ते ३ पाट्या चांगले कुजलेले शेणखत किंवा कंपोस्ट खत देणे योग्य ठरते. तसेच पहिल्या ३ वर्षापर्यंत प्रत्येक झाडांना पुढीलप्रमाणे खते द्यावीत.
वर्षे	नत्र (ग्रॅम)	स्फुरद (ग्रॅम)	पालाश (ग्रॅम)
1	125	125	125
2	250	250	125
3	375	250	250

5 वर्षापुढील प्रत्येक झाडाला 5-7 पाट्या शेणखत किंवा कंपोस्ट खत आणि 200 ते 500 ग्रॅम युरिया द्यावा.

पाणी व्यवस्थापन:

सिताफळाच्या झाडांस जास्त पाण्याची आवश्यकता नसते. फलधारणा झाल्यानंतर ती फळे पक्क होण्याच्या अवस्थेत सुमारास एक दोन वेळेस पाणी द्यावे म्हणजे फळाचा आकार व दर्जा वाढविण्यासाठी आवश्यक आहे. पावसाचा ताण जास्त पडल्यास १५ ते २० दिवसांनी पाणी द्यावे. सिताफळ निसर्गतःच काटक फळझाड असल्‍याने वरच्‍या पाण्‍याशिवाय वाढू शकते. सिताफळाच्‍या पिकाला नियमित पाण्‍याची आवश्‍यकता नसते. निव्‍वळ पावसाच्‍या पाण्‍यावरही चांगले उत्‍पन्‍न येऊ शकते मात्र झाडाला पहिले 3 ते 4 वर्ष उन्‍हाळयात पाणी दिल्‍यास झाडांची वाढ चांगली होते. त्‍याचप्रमाणे फळधारणेनंतर साधारपणे सप्‍टेबर ऑक्‍टोबर महिन्‍यात पाण्‍याच्‍या 1 ते 2 पाळया दिल्‍यास भरपूर व मोठी फळे मिळतात.

 



आंतरपिके:

सिताफळाचे झाड लहान असेपर्यंत त्यात जमिनीच्या मगदुरानुसार चवळी, भुईमूग, सोयाबीन, घेवडा, हरभरा इत्यादी शेंगवर्गीय पिके घेता येतात.
बागेची निगा:

सिताफळाची रोपे लावल्‍यानंतर काही रोपे मेली असतील तर महिन्‍याचे आत नांग्‍या भरून घ्‍याव्‍यात. तसे शक्‍य न झाल्‍यास पुढील वर्षी जून महिन्‍यापूर्वी नांग्‍या भराव्‍यात.
खुरपणी करून बागेतील तण काढावेत.
रोपे लहान असताना पावसाचा ताण पडल्‍यास मधून मधून पाणी द्यावे.
झाडाची वाढ जोमाने होण्‍याकरिता व चांगले फळ मिळण्‍याकरिता छाटणी करावी. छाटणी करताना झाडाला योग्‍य वळण सुरुवातीच्‍या वाढीच्‍या काळात द्यावे. त्‍यासाठी झाडावरील अनावश्‍यक फांद्या काढून टाकाव्‍यात.
पावसाचा ताण जास्‍त पडल्‍यास 15 ते 20 दिवसांनी पाणी द्यावे.
बागेमध्‍ये वेळोवेळी आंतर मशागत करावी.
सीताफळ झाडांना आकार देणे आणि छाटणी:

सीताफळ या फळपिकामध्ये छाटणीला खूप महत्व आहे. छाटणी केली नाही तर झाड हे झुडपाल होते आणि त्याची उत्पन्न देण्याची क्षमता कमी होते. जास्त नाही पण हलक्या छाटणीची गरज असते. साधारणता झाडाची पानगळ झाल्यानंतर छाटणी करावी. छाटणीनंतर लगेच 1 बुरशीनाशकाची फवारणी करावी.

उन्हाळी बहारामध्ये दुबार छाटणी:

पहिली छाटणी ही बहाराचे पाणी सुरू करण्यापूर्वी 15 ते 20 दिवस अगोदर केली जाते. उन्हाळी बहाराचे पाणी जानेवारी ते मे मध्ये सुरू करण्यात येते. जून 25 ते 27 नंतर झाडांवर फळे असताना दुसरी छाटणी करावी. झाडांना 8 ते 10 दिवसांत पालवी येते. त्यातूनच नवीन फुलांची निर्मिती होते. सदरची फळे नोव्हेंबर, डिसेंबर महिन्यांत काढणीस येतात व एकाच झाडापासून दोनदा फळे घेणे शक्य होते. फळे साधारण सुपारीच्या आकाराची झाल्यानंतर फळांची विरळणी अत्यंत महत्त्वाची बाब आहे. विरळणी करताना चांगल्या आकारमानाची देखणी फळे ठेवावीत. वेडीवाकडी, कीड व रोगग्रस्त फळांची विरळणी करावी.

 काढणी, प्रतवारी, पॅकिंग व साठवण:

सिताफळामध्‍ये डोळे उघडणे ही क्रिया पूर्ण झाली म्‍हणजे झाडावरची फळे उतरविण्‍यास काही हरकत नाही. बहूदा सिताफळाची लागवड केल्‍यापासून 5 ते 6 वर्षानी फळे मिळू लागतात. कलमे केलेल्‍या झाडांना 3 ते 4 वर्षात फळे लागण्‍यास सुरुवात होते. सिताफळांच्‍या झाडांना जून, जूलै मध्‍ये फूले येण्‍यास सुरुवात होते. फूले आल्‍यावर फळे तयार होण्‍यास सर्वसाधारणपणे 5 महिन्‍यांचा कालावधी लागतो. फळे सप्‍टेबर ते नोव्‍हेबर मध्‍ये तयार होतात. आणि दसरा, दिवाळीच्‍या सुमारास सिताफळे बाजारात येतात. शेतकरी बांधवांनी सर्वसाधारणपणे सिताफळाच्‍या बहरात फळधारणेपासून 100 ते 130 दिवस काढणीसाठी ग्राहय धरावेत अशा वेळी फळांचे खवले (कडा) उकलू लागल्‍या व आतील दुधाळ भाग किंचित दिसू लागला की फळे तयार झाली असे समजून फळांची काढणी करावी.

प्रतवारीसाठी पाडावर आलेली फळे काढून आकाराप्रमाणे निवडून काढावीत. मोठी व आकर्षक फळे निवड करून अ ग्रेड ची म्‍हणून बाजूला काढावीत. फळे मध्‍यम आकाराची असल्‍यास ती ब ग्रेड ची म्‍हणून निवडावीत आणि राहिलेली लहान सहान फळे ही क ग्रेडची म्‍हणून समजावीत